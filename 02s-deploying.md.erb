---
title: Dağıtım
slug: deploying
date: 0002/01/02
number: 2.5
sidebar: true
contents: >-
  Uygulamanızı Meteor.com üzerinde yayınlamayı öğrenin.|Uygulamanızı Modulus
  üzerinde yayınlamayı öğrenin.|Uygulamanızı Meteor Up kullanarak kendi
  sunucunuz üzerinde yayınlamayı öğrenin.
paragraphs: 46
published: true
---

Bazen projenizi tamamladıktan, bazen de projeyi bitirmeden kademeli olarak dünya ile paylaşmak istersiniz.

Eğer ilk gruptaysanız ve yerel olarak projenizi bitirmeden uygulamanızı dünya ile paylaşmayı düşünmüyorsanız bu bölümü şimdilik atlayabilirsiniz. Fakat eğer diğer gruptaysanız ve Meteor uygulamanızı nasıl dağıtabileceğinizi (yayınlayabileceğinizi) öğrenmek istiyorsanız okumaya devam edebilirsiniz.

Burada bir Meteor uygulamasının nasıl kurulabileceğini bir kaç değişik yöntem kullanarak öğreneceğiz. İster Microscope, ister başka bir Meteor uygulaması üzerinde çalışıyor olun, uygulamanızı geliştirirken bu yöntemleri denemeye çalışın. 

Şimdi başlıyoruz.

<% note do %>

### Ek bilgi bölümü nedir?

Bu bölüm bir **Ek bilgi bölümü**dür. Ek bilgi bölümleri, kitabın diğer bölümlerinden bağımsız olarak bazı genel Meteor konularına daha detaylı açıklama getirmek amacıyla oluşturulmuştur.

Eğer Microscope uygulamanızı geliştirmeye devam etmeyi tercih ederseniz bu bölümü atlayabilir ve daha sonra ziyaret edebilirsiniz.

<% end %>

### Heroku üzerinde kurulum

[Heroku](http://www.heroku.com), Meteor uygulumanızı hızlı (ve ücretsiz) bir şekilde kurmanızı sağlayan bir servis sağlayıcıdır. Bunun için [Horse buildpack](https://github.com/AdmitHub/meteor-buildpack-horse) adı verilen bir kurulum mekanizması kullanılır.

Adım adım açıklama için [readme](https://github.com/AdmitHub/meteor-buildpack-horse)  dosyasına göz atabilirsiniz.

### Galaxy üzerinde kurulum

[Galaxy](https://www.meteor.com/hosting), Meteor Geliştirme Grubu'nun resmi hosting platformudur, ve Meteor komut satırı aracı yardımıyla `meteor deploy` komutu kullanılarak hızlı kurulum amacıyla geliştirilmiştir. 

Şu aşamada Galaxy'nin ücretsiz servisi bulunmamaktadır, fakat uygulamanız hazır olduğunda kurulum için en uygun platformlardan biridir.

Meteor Geliştirme Grubu, daha önce “Meteor hosting” adıyla bilinen ücretsiz servis hizmeti vermekteydi, fakat Mart 2016 itibariyle maalesef bu servis kaldırılmıştır.

### MupX ile kurulum

Son olarak, eğer kendi sunucularınız üzerinde kurulum yapmayı tercih ederseniz, [MupX](https://github.com/arunoda/meteor-up/tree/mupx) adında kolay kullanımlı Docker kurulum scripti ile uygulamanızı Digital Ocean ve AWS gibi sunucu sağlayıcılara kurabilirsiniz.

Yukarıda saydığımız üç yol Meteor uygulamanızın hayata geçmesi için yeterlidir. Tabiiki bazılarınız Meteor sunucunuz ve uygulamanız üzerinde tam hakimiyet kurmayı tercih edebilir, uygulamanızı sıfırdan oluşturmak ve kurmak isteyebilirsiniz. Fakat bu, başka bir günün, hatta belkide başka bir kitabın konusu olabilir!
